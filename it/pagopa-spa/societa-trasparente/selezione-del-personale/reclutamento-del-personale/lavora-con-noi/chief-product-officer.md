---
title: Chief Product Officer
description:
lang: it
layout: job
ref: chief-product-officer
child_of_ref: lavora-con-noi
jazz_url: https://teamdigitale.applytojob.com/apply/Mwa8qGDrSw/Software-Developer
iframeheight: 700
is_new: true
---

### Descrizione e responsabilità

PagoPA S.p.A. è alla ricerca di un manager e designer nel ruolo di Chief Product Officer (CPO), che, riportando direttamente alla direzione generale, ha la responsabilità di definire la visione strategica di tutti i progetti della società che abbiano una relazione con l’utilizzatore finale, dirigendo la progettazione, lo sviluppo e la distribuzione di tutti i prodotti correlati. Il CPO sovrintende essenzialmente a tutti gli elementi del prodotto dalla sua concettualizzazione alle prestazioni post lancio.

Le sue principali responsabilità sono:
* Coordinare i direttori dei singoli dipartimenti di prodotto, il direttore della UX, il capo dell'analisi e il direttore del marketing e le altre figure che impattano sull’intero ciclo di vita dei prodotti dell’azienda;
* Dirigere tutte le fasi di design del prodotto e le figure correlate, definendo le metodologie e le procedure per condurre concettualizzazione, prototipazione e sviluppo del prodotto;
* Guidare la trasformazione delle idee di prodotto dalle loro fasi più embrionali in concetti, tempistiche e progetti attuabili, pur mantenendo una seria considerazione delle implicazioni finanziarie, delle esigenze di marketing e degli obiettivi generali dell'azienda;
* Guidare la progettazione strategica di prodotto, l'esecuzione ed il monitoraggio delle performance in ottica di miglioramento continuo, garantendo l’aderenza dei prodotti alle aspettative e ai bisogni degli utilizzatori finali;
* Identificare, anche attraverso specifiche attività di ricerca, i bisogni degli utenti/consumatori valutando le opportunità del settore definendo il posizionamento e l’evoluzione dei prodotti dell’azienda;
* Presidiare, rivedere, e perfezionare le strategie di vendita e supporto dei prodotti;
* Definire la strategia di distribuzione dei prodotti dell’azienda e evangelizzare utenti, stakeholder e partner, anche ad eventi pubblici o istituzionali
* Concorrere alla definizione dell’identità dell’'azienda, alla creazione di una cultura aziendale riconoscibile ed inclusiva, e alla definizione dei processi e delle modalità operative dei settori legati al prodotto
* Partecipare alle attività di hiring di figure correlate al prodotto o chiave nell’evoluzione strategica dell’azienda

### Qualifiche chiave

* Esperienza pluriennale nell’ideazione e nella direzione di progetti digitali su vasta scala legati alla Pubblica Amministrazione (o in generale di impatto o interesse pubblico) all’interno di ecosistemi complessi, e capacità di darne evidenza chiarendo ruolo e responsabilità
* Esperienza pluriennale in prodotti e progetti innovativi legati ai pagamenti digitali.
* Esperienza nei settori del marketing, della gestione e della comunicazione di prodotto.
* Forte attitudine alla leadership e alla gestione di team di lavoro.
* Esperienza nella progettazione e gestione dei prodotti in ambito startup e nelle relative modalità e strumenti di lavoro
* Comprovate capacità di public speaking e esperienza pluriennale nella partecipazione ad eventi nazionali e internazionale in qualità di relatore
* Verranno privilegiate figure con pluriennali competenze in UX/UI Design, Frontend/Backend e Mobile development, Service Design, Comunicazione e Marketing e conoscenza dei relativi framework e tool operativi.
* Forte cultura del servizio e approccio etico al lavoro

### Formazione

* Laurea specialistica o equivalente in Ingegneria, Informatica, Design, Marketing, Scienze dell’Informazione,  della Comunicazione o aree affini.
* Solida conoscenza dell’inglese 

